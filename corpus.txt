Yıllar önce zorlu gayretlerle elde ettiğiniz bir başarının meyvelerini nihayet yemeye başlayacaksınız. Cebinize girecek olan net 14 tl 50 kuruşluk meblağ ise, o başarıyı zamanında gözünüzde biraz fazla büyüttüğünüzü anlatır nitelikte...
Bu hafta sağlığınıza dikkat edin, özel hayatınıza biraz daha özen gösterin ve bilhassa iş hayatınızda disiplini elden bırakmamaya çalışın. Zaten formül aşağı yukarı bu yani; artık bi yere mi yazarsınız naparsınız ama çok rica ediyoruz şunu her hafta her hafta söyletmeyin bize...
Bu hafta, sizin için "Yatacak yeri yok", "Onu toprak bile kabul etmez" diye ileri geri konuşanları utandıracaksınız...
Yeni gireceğiniz bir arkadaş ortamına oldukça kısa sürede alışacak, iki gün gibi bir süre zarfında geriye kendi karakterinizden en ufak bir şey kalmayacak derecede asimile olmayı başaracaksınız...
Sevdiğiniz kişinin size karşı olan hislerinden emin olamıyor ve haftasonu onun düğününde ne giyeceğinize bir türlü karar veremiyorsunuz. Yönetici gezegeninizse bu işin peşini artık bırakmanız gerektiğini düşünüyor. Adam evleniyor yahu…
Girdiğiniz her ortamda ön plana çıkan ince zekanız, güçlü karakteriniz ve renkli kişiliğiniz, mevzubahis havuz başı olunca selülitlerinizin gölgesinde kalacak...
Kimi zaman küçücük bir hata, insanın yaptığı tüm doğruları bir anda götürebiliyor. Gerçi bir süpermarketin içine otomobilinizle girmek bu şekilde açıklayabileceğiniz bir durum mu ondan tam emin değiliz...
Hayal gücünüzün aktif, zihninizin tam randımanlı çalıştığı bir döneme giriyorsunuz. Bu randımanlı dönemde ne doğru dürüst bir donanımınız ne de dişe dokunur bir yeteneğiniz olmadığını siz de en sonunda farkedip biraz sarsılıyorsunuz. Sonrası gene aynı....
Bundan 3 sene önce dolarla borçlandığınız arkadaşınızın telefonlarına çıkmayarak iyi yapıyorsunuz. Önümüzdeki süreçte evden de mümkün mertebe çıkmazsanız daha da iyi yapacaksınız...
Önemli görüşmelerinizi pazar ve sonrasına ertelemekte fayda var. Çünkü şu an kafanıza isabet etmekte ola... Aha bayıldı...
Çingene palamutu oltalara takıldı. Hava geceleri hafiften serinlemeye başladı. Tüm bunlar yaklaşan sonbaharın ve koca bir yazı daha sap geçirdiğinizin habercisi... Sağlık olsun, kısmet seneye artık...
Plüton''un etrafındaki 10.000 kadar cüce gezegen var ya? Hah onlardan biri sizin yönetici gezegeniniz işte. Yani şimdi onu bul, açısını hesapla falan... Sizin burç zor ya...
Sevgili Koçlar... Ehehe... Yok yok tamam o espriyi yapmıycaz bu bayram... Ehehehe... Tamam ya sakin... Ehehehehe...
Flörtleşmekten anladığınız tek şey karşı tarafa izlediğiniz dizileri övüp "kesin izlemen lazım" diye darlamak. Allah''tan iyi kötü bi gideriniz var da arada seks meks oluyor...
Son ağaç da kesildiğinde paranın yenilemeyen bir şey olduğunu anlayacaksınız... Ama daha baya var ya ona. Amazonlar var, Muson Ormanları var, Toroslar falan var... Çok da kendinizi sıkıştırmayın o düşünceyle...
Kendinizi daha iyi tanımak için aradığınız o fırsatı, hakkınızda yazılan 480 sayfalık iddianamenin sayfaları arasında bulacaksınız...
0 559 417 81 55... Ya kusura bakmayın sevgili Oğlaklar, kağıt bulamayınca tesisatçının numarasını yazdık. Pek de bi şey yoktu falınızda zaten. Kombiye baktıracaksanız çekinmeyin ama...
Bu hafta babanız size bakıp bakıp "hanım bunu da yaptık ama pek olmadı ya" diye iç geçirecek... Sesli söylediğini son anda fark edecek... Duymazlıktan gelmek, mutlu aile ilişkilerinizi bozmamak yine sizin elinizde...
Yaklaşan güneş tutulmasıyla birlikte aşk hayatınızda sürpriz gelişmeler, yeni bir terfi veya hiç ummadığınız bir yerden toplu para bekleyebilirsiniz. Aslında bunları tutulma olmadan da bekleyebilirsiniz. Nasılsa sonuç değişmeyecek...
Bu hafta cinsel uyumunuzun boğa burçları ile daha iyi olduğunu keşfedeceksiniz. Mevcut sevgiliniz ise haftaya sizin telefonu karıştırırken bunu keşfedecek...
Bayramda turistik yöre esnafından yiyeceğiniz kazığın toplam tutarı 2650 TL. Şimdiden bilirseniz hazmetmesi daha kolay olur diye düşündük. İyi tatiller...
Sualtı kameranız sayesinde Ege''de geçireceğiniz mükemmel tatille birlikte son anlarınız da kayıt altına alınacak. Adamlar neler yapıyor ya? Teknoloji gerçekten inanılmaz bir şey...
Evli kovalar iş hayatında sürpriz yakınlaşmalar yaşayabilir. Kova çekil kenara... Yenge valla bize verilen kağıtta bu yazıyor, ona göre yani...
Yetenek ve donanımınızın ön plana çıkacağı, gerçek kapasitenizin herkes tarafından fark edileceği bir döneme giriyorsunuz. Bu dönem bayram tatiline denk geldiği için söz konusu herkes 30 kadar akrabadan ibaret. Onların da afedersiniz kendilerine hayrı yok...
Düzenli bir cinsel hayatınız yok diye üzülmeyin. İş başvurularınıza geri dönülmüyor diye dertlenmeyin. Lütfen büyük resmi görmeye çalışın. Şunun şurasında ne kadar ömrünüz kaldı ki zaten? Yapmayın böyle...
"Hangi kahvesin?", "5 yıl sonra nerede olacaksın?" gibi filtreler sayesinde artık her gün çekinmeden selfie paylaşabiliyor olmanız, bir süre daha hayatınızdaki tek olumlu gelişme olmayı sürdürecek...
Özel hayatı ve ilişkileri nedeniyle Cem Yılmaz''a yönelttiğiniz eleştiriler, adamın servetinin 10''da 1''ine sahip ünsüz bir instagram kullanıcısından gelen "Selam :)" mesajıyla birlikte yerini tatlı bir telaşa bırakacak...
Bu hafta modern tıbbın aslında o kadar da çok ilerlemediğini acı bir şekilde öğreneceksiniz...
Yeni yıla girerken aldığınız "bundan sonra herkese ederi kadar değer vermek" gibi radikal kararlar, kimsenin hayatında en ufak bir değişiklik yaratmamaya devam edecek...
İlginç ortamlarda bulunabilir, ilginç insanlarla tanışabilir, ne kadar düz ve kütük gibi bir insan olduğunuz gerçeğiyle bir kez daha yüzleşebilirsiniz. En iyisi oturun evinizde, kimseyle de tanışmayın...
İlişkinizdeki sorunlara sürekli kendi açınızdan bakıyorsunuz, biraz da onun bakış açısından bakmayı deneyin. Neticede karşısında güvensiz, dengesiz, parasız, geleceği belirsiz bir loser... Ya da neyse ya siz gene kendi açınızdan bakın ya...
Hayatınızın aşkı aradan geçen onca yıldan sonra sizi arayacak ve yeni internet kampanyasıyla ilgili bilgi vermek isteyecek. 24 ay taahhütlü sözleşme teklifi sizi umutlandırırken, hizmet kalitesinin korunması amacıyla konuşmalarınızın kayıt altına alınması biraz canınızı sıkabilir...
Hayatınızla ilgili radikal kararlar almak ve yeni girişimlerde bulunmak için gereksinim duyduğunuz irade ve zihinsel kapasiteye şu an ulaşılamıyor. Lütfen daha sonra tekrar deneyiniz...
Bu hafta sizin için Pazartesi günü başlayacak ve önümüzdeki Pazar''a kadar sürecek. Artık nasıl boktan bir hayat yaşıyorsanız, gezegen de tıkandı...
Hayal gücünüzün yüksek olduğu, orjinal fikirlerin zihninizde uçuşup durduğu, hayatta istediğiniz herşeyi başaracağınıza inandığınız bir döneme giriyorsunuz. İlaç tedavisi ve terapiyle bu dönemi atlatıp sağlıklı bir şekilde aramıza dönmenizin ise nereden baksanız 3 ayı var...
Bu hafta sevgilinizle aranızdaki sorunları çözmek için çok önemli fırsatlar karşınıza çıkacak. Dikkatli olmazsanız bu ilişkiyi 1-2 sene daha sürdürmeniz gerekebilir...
Sevgilinizin rahat ve umursamaz tavırları illa ki sizi aldattığı anlamına gelmiyor. Ancak bayram tatilini memleketinde ailesiyle geçireceğini söyleyip Kaş''a gitmesi o anlama geliyor olabilir. O işi bi araştırın siz...
Bazen çok aceleci davranıyor, ince detayları göremiyor ve hatalar kararlar alabiliyorsunuz. Bazen de etraflıca düşünüp, araştırdıktan sonra hatalı kararlar alıyorsunuz. Napıcaz biz sizle gerçekten?
''Lan hani millette para yoktu?'' diyerek tatil beldelerinin dolup taşmasına şaşıracağınız bir haftaya giriyorsunuz. İstanbul''un en fakirinin siz olduğunuz gerçeğiyle yüzleşmeniz için harika bir fırsat...
''Sezonu açtıııııım'' başlığıyla paylaşacağınız sahilde çekilmiş fotoğrafınıza 47 like, 53 beddua, 115 ''mk görgüsüzü'' alacaksınız. Instagram sadece like’ları gösteriyor, diğerlerini biz haber verelim istedik...
Önümüzdeki hafta bilet bulamadığınız için mecburen Metro Turizm''e bineceksiniz. Polis İmdat 155, Aile Bakanlığı Destek Hattı 144, İstanbul Barosu 0 (212) 251 63 25
Bu hafta freni boşalan bir minibüsle birlikte sezon finalini yapıyorsunuz sevgili başaklar. Eylül''de görüşmek üzere...
Bu hafta artık ezber kalıplarınızın dışına çıkacak ve daha cesur kararlar alacaksınız. Evet, 6-4''le Zeki Müren kapısı almak yerine, tek puldan kaçmak daha mantıklı gibi sanki...
Sizin aslında içiniz fesat. Ruhunuzdaki çirkinlik yüzünüze yansıyor. Yoksa öyle çok da yüzüne bakılmayacak bi tip değilsiniz. Karakterinizden ötürü hep...
Bu hafta şimdi bak 2 levrek, mezeler, çoban salata, 1 büyük derken... Ne ödeyeceksiniz tahmin edin? Ehehe çık çık... Ehehehe... Yaa çık daha...
Ülke gündeminden fırsat bulamadığınız için uzun bir süredir kendi kişisel dertlerinize yoğunlaşamıyorsunuz ya. Hah bırakın öyle kalsın. Siz bakmayalı orada işler iyice b.ka sardı zira...
Klavyedeki ‘Scroll Lock’ tuşu gibisiniz. Yani kesin işe yaradığınız, çok mühim olduğunuz bir alan var ama henüz kimse bilmiyor bunu. Öylece duruyorsunuz orada, çok acayip...
Sevgili balıklar, twitter''da Erkem İmamoğlu''nun paylaştığı vidoları izlerken gözlerinizin dolmasının burcunuzla alakası yok. Bak hemen yukarıda kova var mesela, sor o da aynı durumda...
Bu hafta 1 saat boyunca İBB meclisinin canlı yayınını youtube''dan izledikten sonra yorum bölümünde tatsız bir tartışma içine... Bi sn ya? Siz bu noktaya nasıl geldiniz sevgili koçlar? Neyi yanlış yaptınız?
Bugüne dek "atsan atılmaz, satsan satılmaz" diyerek sizi idare eden ailenizin internetten mancınık sipariş etmesiyle birlikte hayatınızda yeni bir sayfa açılıyor. Bir yerlerden kask edinmeniz iyi olur... (oz ert bildirdi)
Hafta sonuna doğru farklı şeyler yapma, yeni insanlar tanıma ihtiyacı duyabilirsiniz. Duymaya da bilirsiniz... Paranız olmadığı için her halukarda mal mal internette dolanacaksınız...
Genelde kara haber tez yayılır ancak sistemdeki yoğunluk nedeniyle HPV testinin sonuçlarını almanız bir ayı bulacak...
Her insanın hayatında bazı kırılma noktaları vardır. Sizin şansızlığınız o noktanın tam omuriliğe denk gelmesi olacak...
Güzelliğinizin on para etmediğini öğrenerek yıkılacağınız bu haftada böbreğiniz için alacağınız yüklü bir teklifle birlikte neşeniz tekrar yerine gelecek...
Evet evet spora şimdi başlasanız 1 aya şekle girersiniz aslında. Haftaya gelin, yine aynı şeyi söyleriz. Neticede astroloji bunun için var. Size boş umutlar vaat etmek için buradayız...
Size bir iyi, bir kötü, bir de çok kötü haberimiz var. İyi haber: Hafta başında ayak serçe parmağınızı sehpaya vuruyorsunuz. Siz şimdi bunu biraz hazmedin, esas kötü olanlara sonra geçeriz...
Kararsız kişiliğiniz yüzünden önümüzdeki hafta çok önemli bir fırsatı kaçırabilirsiniz... Ya da boşverin ya kaçırın nolacak... Ama yine de bir daha düşününce aslında... Yok ya kaçırın...
Her şeyi sıfırlayıp, hayata yeni baştan başlamak istemeniz yerinde bir karar gibi görünüyordu aslında. Gelinen şu noktada sadece her şeyi sıfırlamakla kalmış olmanız gerçekten büyük talihsizlik. Niye öyle oldu ki?
Hayatınızdaki insanın sizin gerçek değerinizi bilmediği doğru. İlişkinizin tam olarak bu nedenden sürdüğü de...
Muhabbet kuşunuzu konuşturma çabalarınız sonunda karşılığını bulacak. Aranızdaki diyalogların oldukça kısır geçmesinin sadece kuşla ilgili olmadığını fark ettikten sonra neden bir hayvanla konuşma noktasına geldiğiniz hakkında daha net bir fikir sahibi olacaksınız...
Dış güçler, CHP, soğancılar, geziciler, halciler ve marketlerin ardından ekonomik kriz için suçlanma sırası bu hafta koç burcuna geliyor. Ülkedeki geri zekalı sayısı dikkate alındığında bir süre evden çıkmamanızda fayda var. İnterneti de kapatın...
Aliexpress''ten 3-5 dolara ıvır zıvır alıp instagram''da butik hesabı açarak satmaya çalışan boğalar, iddaa''dan garanti kupon yaparak yolunu bulmaya çalışan akreplerle sürpriz bir yakınlaşma içine girebilirler...
Ondan daha iyisini bulma umudunuzu tamamen yitirmenizle birlikte rahatlayacak, mevcut sevgilinizle evlilik fikrine sıcak bakmaya başlayacaksınız...
Öğrenci ya da öğretmen olmadığı halde kar tatili haberi görünce istemsiz bir şekilde sevinen değerli yengeçler, yalnız değilsiniz...
Bu hafta katılacağınız bir şirket toplantısında krizden çıkış için yeni pazarlar bulmakla ilgili görüşlerinizden faydalanmak isteyebilirler. "Yalnız ben burada çalışmıyorum, iş başvurusu için gelmiştim" demeyin, aklınıza gelenleri söyleyin işte. Sevaptır...
Elalem dinginlik ve iç huzuru yoga''da falan yakalarken siz çay içip seksenler dizisinin tekrar bölümlerini izlerken yakalıyorsunuz. Kendinizle ilgili beklentilerinizi buna göre ayarlamanızda fayda var...
Kararlı kişiliğinizi bilgi, deneyim ve özgüvenle birleştirdiğiniz anda çok güzel bir hafta sizi bekliyor olacak. Aynaya bakmazsanız özgüven işi tamam, gerisi de Allah kerim artık...
Sevgilinizin rahat, umursamaz ve tersleyen tavırları illa ki sizi aldattığı anlamına gelmiyor. Hafta sonlarını ve bütün resmi tatilleri başka biriyle geçirmesi o anlama geliyor sadece. Bu ikisini birbirine karıştırmayın...
Sevgili yaylar, geride bırakmak üzere olduğumuz Şubat ayı tam sizin ayınızdı. Önceden söyleyince fazla havaya giriyorsunuz, kalan 11 burç mağdur oluyor. Kalan 2-3 günü değerlendirmeye bakın...
Bu hafta sevginin, empatinin ve iyi niyetli yaklaşımın halledemediği sorunlarınıza birkaç tane daha eklenecek...
Hayatınızın aşkı aradan geçen onca yıldan sonra sizi arayacak ve yeni internet kampanyasıyla ilgili bilgi vermek isteyecek. 24 ay taahhütlü limitsiz fiber internet ve 1 ay ücretsiz lig tv içeren bu benzersiz teklif sizi eski günlere götürürken, hizmet kalitesini korumak amacıyla konuşmalarınızın kayıt altına alınması biraz canınızı sıkabilir...
Hayatınızla ilgili radikal kararlar almak ve yeni girişimlerde bulunmak için gereksinim duyduğunuz irade ve zihinsel kapasiteye şu an ulaşılamıyor. Lütfen daha sonra tekrar deneyiniz...
Bu hafta gecikmiş kredi kartı borcunuz için günlük faiz uygulandığını hatırlatan banka SMS’ine "Faiz ayaklarımın altındadır" yazarak yanıt vereceksiniz. Eğlenceli bir fakirsiniz…
Ailenizle ilgili bazı çirkin gerçekleri hayatınızdaki insandan saklıyorsunuz. Ancak unutmayın, ebeveynlerinizin evde tik tok videosu çektiğini kendi öğrenirse daha kötü olur…
Bu hafta dertler sizin, çile sizin, mutluluk ise tam da istediğiniz gibi eski sevgilinizin olacak. Bilemiyoruz, insan bazı şarkıları o kadar da yürekten söylememeli belki…
Karşı cinsle ilişkilerinizde yaşadığınız güvensizlikler, önümüzdeki hafta sizi asla terk etmeyecek ve istese de aldatamayacak kadar umutsuz durumda olan birinin hayatınıza girmesiyle birlikte son bulacak...
İlgi arayışında bu hafta yatağın başucundaki grip ilaçlarını çekip story atarak geçmiş olsun mesajı bekleme seviyesine kadar düşeceksiniz. Demek bir de gerçekten hasta olsanız... Allah muhafaza...
Geçmişe bir sünger çekerek her şeye sıfırdan başladığınız 2019 yılının henüz 4. haftasında kendinizi eski sevgilinizden ve eski patronunuzdan gözyaşları içinde özür dilerken bulacaksınız. Özgüvene dikkat…
Herkesin bir gün 15 dakikalığına ünlü olacağı söylenir. Sizin 15 dakikanız ise önümüzdeki haftanın ortalarına doğru, ana haber bültenlerinde "Lütfen çocuklarınızı ekran başından uzaklaştırın" uyarısından sonra başlayacak...
Bu hafta bir haciz tebligatını elleriniz titreyerek imzalarken yepyeni bir fontun doğuşuna vesile olacaksınız...
Her insanın geçmişinde bazı karanlık sırları vardır. Sizinkilerden bir kısmı bu hafta çeşitli internet sitelerinde turkish ex girlfriend başlıklı bir videoyla kısmen aydınlığa kavuşacak…
Yönetici gezegeniniz bu hafta yaşayacaklarınızı herkesin içinde söylemeyi uygun bulmadı. Whatsapp’tan eklesin konuşalım dedi. Hayırdır inşallah…
Uzun bir içe kapanma ve kendini tanıma süreci sonunda aldığınız “maskelerden arınıp tamamen kendiniz olma" kararı, cinsel hayatınız için sonun başlangıcı olacak...
En nefret ettiğiniz üç şeyden birisi olan yalan, bu hafta da en büyük kurtarıcınız olacak...
İstanbul''da yaşayan sevgili koçlar, yönetici gezegeniniz kar yağışı nedeniyle size 1 gün tatil verdi. Öğrenci olanlar okuluna, çalışanlar iş yerine aynen böyle söylesin. Gitmeyin bir yere. Arkanızda kapı gibi biz varız, korkmayın...
Yeni yılla birlikte aldığınız sigarayı azaltmak, spora başlamak gibi kararları bu hafta itibariyle tamamen unutup ferahlıyorsunuz. Sonra şeyaparsınız ya... Baharda falan... Aynen...
Yurt dışında iş bulduğunuzu ve yakında ülkeyi terk edeceğinizi söyleyerek özellikle karşı cins arasında yakaladığınız popülarite, söz konusu yurt dışının Kuzey Irak olduğunun ortaya çıkmasıyla birlikte yerini uzun ve derin bir sessizliğe bırakacak...
Lapa lapa yağan karı, bir elinizde kahve fincanı, diğer eliniz hayatınızın aşkının ellerinde, sıcacık bir evde, huzur dolu bir müzikle izlerken otobüste omzunda uyuduğunuz adam tarafından sertçe uyandırılacaksınız...
Yeni yıla girerken 2018''i nasıl geçirdiğinizi gösteren 200 kadar story''i art arda paylaşmanız nedeniyle halen çevrenizde tam bir ruh hastası olarak algılanıyorsunuz. Bir süre sosyal medyadan uzak kalmanızda fayda var...
Bu hafta sağlığınıza dikkat edin sevgili başaklar... Hayır ya elde bir tek o kaldığı için değil. Başka iyi giden şeyler de var hem... Şimdi aklımıza gelmiyor ama vardır yani... Şey var mesela... Neyse evet...
Dış görünüşünüzde yapacağınız ufak değişikliklerin ardından çevrenizden çok sayıda iltifat alacaksınız. Kafaya bere takıp, yüzü de komple atkıyla kapatınca gözleriniz gerçekten güzelmiş gibi duruyor, yalan yok...
Bu hafta nihayet, her sabah ofise bir hışımla girip "Ooff çok havasız olmuş burası" diye buz gibi havada camı açan o şerefsizi dövüyorsunuz. Ellerinize sağlık...
Sevgili yaylar, size geçen yazdığımız bir burç yorumundan ötürü RTÜK’ten ceza geldi. Bu hafta belgesel yayınlayacağız onun yerine mecburen… Kum Karıncaları… Geçmişi 100 binlerce yıl öncesine dayanan Afrika savanlarının kadim varlığı kum karıncaları…
Böyle bir ülkede çocuk yapıp yapmama konusunda bir süredir yaşadığınız kararsızlıklar, bu hafta yumurtalıklarınıza doğru gelen bir tekmeyle birlikte geride kalıyor...
Yaratıcılığınızın had safhada olacağı bir haftayı daha Türkiye’de geçireceğiniz için hayatınızda çok öyle önemli bir değişiklik olmayacak. Şey var ya hani Mark Zuckerberg, hah işte tam böyle bi haftada Facebook’u kurup milyarder oldu. Ama adam Amerika’da abi işte...
Nextimum İstanbul’da sınırlı sayıda 1+1 350.000 TL’den başlayan fiyatlar ve 240 ay vade seçenekleriyle sizi bekliyor… Sormayın ya, adamların nasıl elinde kaldıysa artık buraya bile reklam verdiler...